[
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Namo tassa bhagavato arahato sammāsambuddhassa"
  },
  {
    "tagName": "p",
    "attributes": {
      "name": "class",
      "value": "chapter"
    },
    "innerText": "Namakkārapāḷi"
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1"
      },
      "."
    ],
    "innerText": "1."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Sugataṃ ",
      " sugataṃ seṭṭhaṃ, kusalaṃkusalaṃ jahaṃ;"
    ],
    "innerText": "Sugataṃ sugataṃ seṭṭhaṃ, kusalaṃkusalaṃ jahaṃ;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Amataṃ amataṃ santaṃ, asamaṃ asamaṃ dadaṃ."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Saraṇaṃ saraṇaṃ lokaṃ, araṇaṃ araṇaṃ karaṃ;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Abhayaṃ abhayaṃ ṭhānaṃ, nāyakaṃ nāyakaṃ name."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "2"
      },
      "."
    ],
    "innerText": "2."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Nayanasubhagakāyaṅgaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Madhuravarasaropetaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Amitaguṇagaṇādhāraṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Dasabalamatulaṃ vande."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "3"
      },
      "."
    ],
    "innerText": "3."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Yo buddho dhitimāññadhārako,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Saṃsāre anubhosi kāyikaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Dukkhaṃ cetasikañca lokato,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Taṃ vande naradevamaṅgalaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "4"
      },
      "."
    ],
    "innerText": "4."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Bāttiṃsatilakkhaṇacitradehaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Dehajjutiniggatapajjalantaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Paññādhitisīlaguṇoghavindaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Vande munimantimajātiyuttaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "5"
      },
      "."
    ],
    "innerText": "5."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Pātodayaṃ bāladivākaraṃva,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Majjhe yatīnaṃ lalitaṃ sirīhi;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Puṇṇindusaṅkāsamukhaṃ anejaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Vandāmi sabbaññumahaṃ munindaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "6"
      },
      "."
    ],
    "innerText": "6."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Upetapuñño ",
      " varabodhimūle,"
    ],
    "innerText": "Upetapuñño varabodhimūle,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Sasenamāraṃ sugato jinitvā;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Abojjhi bodhiṃ aruṇodayamhi,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Namāmi taṃ mārajinaṃ abhaṅgaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "7"
      },
      "."
    ],
    "innerText": "7."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Rāgādichedāmalañāṇakhaggaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Satīsamaññāphalakābhigāhaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Sīloghalaṅkāravibhūsitaṃ taṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Namāmibhiññāvaramiddhupetaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "8"
      },
      "."
    ],
    "innerText": "8."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Dayālayaṃ sabbadhi dukkaraṃ karaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Bhavaṇṇavātikkamamaggataṃ gataṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Tilokanāthaṃ susamāhitaṃ hitaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Samantacakkhuṃ paṇamāmi taṃmitaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "9"
      },
      "."
    ],
    "innerText": "9."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tahiṃ tahiṃ pāramisañcayaṃ cayaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Gataṃ gataṃ sabbhi sukhappadaṃ padaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Narānarānaṃ sukhasambhavaṃ bhavaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Namānamānaṃ jinapuṅgavaṃ gavaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "10"
      },
      "."
    ],
    "innerText": "10."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Maggaṅganāvaṃ munidakkhanāviko,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Īhāphiyaṃ ñāṇakarena gāhako;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Āruyha yo tāya bahū bhavaṇṇavā,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tāresi taṃ buddhamaghappahaṃ name."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "11"
      },
      "."
    ],
    "innerText": "11."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Samatiṃsatipāramisambharaṇaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Varabodhidume catusaccadasaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Varamiddhigataṃ naradevahitaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tibhavūpasamaṃ paṇamāmi jinaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "12"
      },
      "."
    ],
    "innerText": "12."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Satapuññajalakkhaṇikaṃ virajaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Gaganūpamadhiṃ dhitimerusamaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Jalajūpamasītalasīlayutaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Pathavīsahanaṃ paṇamāmi jinaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "13"
      },
      "."
    ],
    "innerText": "13."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Yo ",
      " buddho sumati dive divākarova,"
    ],
    "innerText": "Yo buddho sumati dive divākarova,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Sobhanto ratijanane silāsanamhi;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Āsīno sivasukhadaṃ adesi dhammaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Devānaṃ tamasadisaṃ namāmi niccaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "14"
      },
      "."
    ],
    "innerText": "14."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Yo pādapaṅkajamuduttalarājikehi,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Lokehi tīhivikalehi nirākulehi;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Sampāpuṇe nirupameyyatameva nātho,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Taṃ sabbalokamahitaṃ asamaṃ namāmi."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "15"
      },
      "."
    ],
    "innerText": "15."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Buddhaṃ narānarasamosaraṇaṃ dhitattaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Paññāpadīpajutiyā vihatandhakāraṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Atthābhikāmanaradevahitāvahaṃ taṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Vandāmi kāruṇikamaggamanantañāṇaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "16"
      },
      "."
    ],
    "innerText": "16."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Akhilaguṇanidhāno yo munindopagantvā,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Vanamisipatanavhaṃ saññatānaṃ niketaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Tahimakusalachedaṃ dhammacakkaṃ pavatto,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tamatulamabhikantaṃ vandaneyyaṃ namāmi."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "17"
      },
      "."
    ],
    "innerText": "17."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Suciparivāritaṃ surucirappabhāhi rattaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Sirivisarālayaṃ gupitamindriyehupetaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Ravisasimaṇḍalappabhutilakkhaṇopacittaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Suranarapūjitaṃ sugatamādaraṃ namāmi."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "18"
      },
      "."
    ],
    "innerText": "18."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Maggoḷumpena muhapaṭighāsādiullolavīciṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Saṃsāroghaṃ tari tamabhayaṃ pārapattaṃ pajānaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Tāṇaṃ leṇaṃ asamasaraṇaṃ ekatitthaṃ patiṭṭhaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Puññakkhettaṃ paramasukhadaṃ dhammarājaṃ namāmi."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "19"
      },
      "."
    ],
    "innerText": "19."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Kaṇḍambaṃmūle parahitakaro yo munindo nisinno,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Accheraṃ sīghaṃ nayanasubhagaṃ ākulaṇṇaggijālaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Dujjāladdhaṃsaṃ munibhijahitaṃ pāṭiheraṃ akāsi,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Vande taṃ seṭṭhaṃ paramaratijaṃ iddhidhammehupetaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "20"
      },
      "."
    ],
    "innerText": "20."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Munindakko ",
      " yveko dayudayaruṇo ñāṇavitthiṇṇabimbo,"
    ],
    "innerText": "Munindakko yveko dayudayaruṇo ñāṇavitthiṇṇabimbo,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Vineyyappāṇoghaṃ kamalakathitaṃ dhammaraṃsīvarehi;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Subodhesī suddhe tibhavakuhare byāpitakkittinañca,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tilokekaccakkhuṃ dukhamasahanaṃ taṃ mahesiṃ namāmi."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "21"
      },
      "."
    ],
    "innerText": "21."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Yo jino anekajātiyaṃ saputtadāramaṅgajīvitampi,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Bodhipemato alaggamānaso adāsiyeva atthikassa;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Dānapāramiṃ tato paraṃ apūri sīlapāramādikampi,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tāsamiddhiyopayātamaggataṃ tamekadīpakaṃ namāmi."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "22"
      },
      "."
    ],
    "innerText": "22."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Devādevātidevaṃ nidhanavapudharaṃ mārabhaṅgaṃ abhaṅgaṃ,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Dīpaṃ dīpaṃ pajānaṃ jayavarasayane bodhipattaṃdhipattaṃ;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Brahmābrahmāgatānaṃ varagirakathikaṃ pāpahīnaṃ pahīnaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Lokālokābhirāmaṃ satatamabhiname taṃ munindaṃ munindaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "23"
      },
      "."
    ],
    "innerText": "23."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Buddho nigrodhabimbo mudukaracaraṇo brahmaghoseṇijaṅgho,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Kosacchādaṅgajāto punarapi sugato suppatiṭṭhitapādo;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Mūdodātuṇṇalomo athamapi sugato brahmujuggattabhāvo,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Nīlakkhī dīghapaṇhī sukhumamalachavī thomyarasaggasaggī."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "24"
      },
      "."
    ],
    "innerText": "24."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Cattālīsaggadanto samakalapanajo antaraṃsappapīno,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Cakkenaṅkitapādo aviraḷadasano mārajussaṅkhapādo."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      "Tiṭṭhanto ",
      " nonamantobhayakaramudunā jaṇṇukānāmasanto,"
    ],
    "innerText": "Tiṭṭhanto nonamantobhayakaramudunā jaṇṇukānāmasanto,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Vaṭṭakkhandho jino gotaruṇapakhumako sīhapubbaḍḍhakāyo."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "25"
      },
      "."
    ],
    "innerText": "25."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Sattappīno ca dīghaṅguli matha sugato lomakūpekalomo,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sampannodātadāṭho kanakasamataco nīlamuddhaggalomo."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Sambuddho thūlajivho atha sīhahanuko jālikappādahattho,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Nātho uṇhīsasīso itiguṇasahitaṃ taṃ mahesiṃ namāmi."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "26"
      },
      "."
    ],
    "innerText": "26."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Buddhobuddhotighoso atidulabhataro kā kathā buddhabhāvo,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Loke tasmā vibhāvī vividhahitasukhaṃ sādhavo patthayantā."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Iṭṭhaṃ atthaṃ vahantaṃ suranaramahitaṃ nibbhayaṃ dakkhiṇeyyaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Lokānaṃ nandivaḍḍhaṃ dasabalamasamaṃ taṃ namassantu niccaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "27"
      },
      "."
    ],
    "innerText": "27."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Puññenetena sohaṃ nipuṇamati sato samparāye ca titto,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Dakkho diṭṭhujjupañño avikalavīriyo bhogavā saṃvibhāgī."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tikkho sūro dhitatto saparahitacaro dīghajīvī arogo,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Dhañño vaṇṇo yasassī atibalavadharo kittimā khantupeto."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "28"
      },
      "."
    ],
    "innerText": "28."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Saddho ",
      " dātaṅgupeto paramasiridharo diṭṭhadhamme viratto,"
    ],
    "innerText": "Saddho dātaṅgupeto paramasiridharo diṭṭhadhamme viratto,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Lajjī kalyāṇamitto abhiratakusalo pañcasīlādirakkho."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Appiccho appakodho ativujuhadayo iddhimā appameyyo,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Pāsaṃso pemavāco sujanaguṇavidū māmako so bhaveyyaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "29"
      },
      "."
    ],
    "innerText": "29."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Itthaṃ asaṅkhaye nātha, guṇe lakkhaṇadīpite;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Gāthāsu sūcakāsveka, gāthampi sarate budho."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "30"
      },
      "."
    ],
    "innerText": "30."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Caturāpāyamutto so, sādhakatthadvayassa ca;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Hatūpaddavajālo ca, lābhī hitasukhassa ca."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "31"
      },
      "."
    ],
    "innerText": "31."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Adhipo naradevānaṃ, catudīpissaropi vā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Bhaveyya antime dehe, tamaññaṃ setachattakaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "32"
      },
      "."
    ],
    "innerText": "32."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Bhāvanāyānamāruyha, samamessati subbato;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Imasmiṃ attabhāvepi, arogo dīghajīviko."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "33"
      },
      "."
    ],
    "innerText": "33."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Pūjito sabbalokehi, bhāvanābhiratīmano;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Janappiyo manāpo ca, kā kathākhiladhāraṇe."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Namakkārapāḷi niṭṭhitā."
  }
]