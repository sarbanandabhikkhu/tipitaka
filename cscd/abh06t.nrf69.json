[
  {
    "tagName": "p",
    "attributes": {
      "name": "class",
      "value": "chapter"
    },
    "innerText": "Aṭṭhavīsatimo paricchedo"
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "28. Atthapaññattikathā"
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1084"
      },
      "."
    ],
    "innerText": "1084."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tattha ca pubbāpariya-pavattakkhandhasammatā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Viññattindriyavipphāra-visesopanibandhanā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1085"
      },
      "."
    ],
    "innerText": "1085."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Devayakkhamanussādi-nānābhedā salakkhikā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sattapaññatti nāmāyaṃ, svāyaṃ sattoti sammato."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1086"
      },
      "."
    ],
    "innerText": "1086."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Vaṭṭattayamupādāya,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Khandhāyatanavuttiyā;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Kārako vedako vāyaṃ,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sandhāvati bhave bhave."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1087"
      },
      "."
    ],
    "innerText": "1087."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tasmā saṃsāramāpanno, satto nāma sa puggalo;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Ahamattāparā itthī, purisoti ca kappito."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1088"
      },
      "."
    ],
    "innerText": "1088."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Svāyaṃ ",
      " khandhādito satto, aññoti ca na vuccati;"
    ],
    "innerText": "Svāyaṃ khandhādito satto, aññoti ca na vuccati;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Khandhādivinimuttassa, sattasseva abhāvato."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1089"
      },
      "."
    ],
    "innerText": "1089."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Khandhā khandhānamevāyaṃ, sattoti ca na vuccati;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Khandhavohārato tassa, aññavohārasambhavā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1090"
      },
      "."
    ],
    "innerText": "1090."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Iccevaṃ ",
      " khandhanānatte-kattamuttopi atthato;"
    ],
    "innerText": "Iccevaṃ khandhanānatte-kattamuttopi atthato;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tabbisesāvacarita-vohāro ca tu dissati."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1091"
      },
      "."
    ],
    "innerText": "1091."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tenāyaṃ puggalo satto, jāyatijjiyyatīti ca;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Mīyatīti ca tassāyaṃ, saṃsāroti pavuccati."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1092"
      },
      "."
    ],
    "innerText": "1092."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Mato jāto ca na sveva, khandhabhedopacārato;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Nāparo sveva santānabhedābhāvopacārato."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1093"
      },
      "."
    ],
    "innerText": "1093."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Nānattekattamiccevaṃ, puggalassopacārato;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Ucchedasassatattaṃ vā, tasmā nopeti puggalo."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1094"
      },
      "."
    ],
    "innerText": "1094."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Iccāyaṃ puggalo nāma, satto saṃsārakārako;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Khandhādikamupādāya, paññattoti pavuccati."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1095"
      },
      "."
    ],
    "innerText": "1095."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tasmā puggalasaṅkhātā, saṃsāropanibandhanā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sattapaññatti nāmāti, viññātabbā vibhāvinā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1096"
      },
      "."
    ],
    "innerText": "1096."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Ajjhattikā ca kesādikoṭṭhāsā bāhiresu ca;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Bhūmipabbatapāsāṇatiṇarukkhalatādikā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1097"
      },
      "."
    ],
    "innerText": "1097."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Bhūtasambhāranibbattivibhāgaparikappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      "Tamupādāya ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "sambhārapaññattī"
      },
      "ti pavuccati."
    ],
    "innerText": "Tamupādāya sambhārapaññattīti pavuccati."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1098"
      },
      "."
    ],
    "innerText": "1098."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Bhūtasambhārasaṇṭhānavibhāgaparikappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Saṇṭhānapaññatti"
      },
      " nāma, thambhakumbhādikā matā."
    ],
    "innerText": "Saṇṭhānapaññatti nāma, thambhakumbhādikā matā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1099"
      },
      "."
    ],
    "innerText": "1099."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Bhūtasambhārasaṅghātavisesaparikappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Saṅghātapaññatti"
      },
      " nāma, rathagehādikā matā."
    ],
    "innerText": "Saṅghātapaññatti nāma, rathagehādikā matā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1100"
      },
      "."
    ],
    "innerText": "1100."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Bhūtasambhāravisesapariṇāmapakappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Pariṇāmapaññattī"
      },
      "ti, dadhibhattādikā matā."
    ],
    "innerText": "Pariṇāmapaññattīti, dadhibhattādikā matā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1101"
      },
      "."
    ],
    "innerText": "1101."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Itthamajjhattabahiddhā ",
      ", dhammā sambhārasambhūtā;"
    ],
    "innerText": "Itthamajjhattabahiddhā , dhammā sambhārasambhūtā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Santānavutti saṅketasiddhā paññatti pañcadhā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1102"
      },
      "."
    ],
    "innerText": "1102."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Tathā ",
      " tathā samuppannavikappābhogasammatā;"
    ],
    "innerText": "Tathā tathā samuppannavikappābhogasammatā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Vikappapaññatti"
      },
      " nāma, kālākāsadisādikā."
    ],
    "innerText": "Vikappapaññatti nāma, kālākāsadisādikā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1103"
      },
      "."
    ],
    "innerText": "1103."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Taṃ taṃ nimittamāgamma, tatopaṭṭhānakappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Upaṭṭhānapaññattī"
      },
      "ti, paṭibhāgādikā matā."
    ],
    "innerText": "Upaṭṭhānapaññattīti, paṭibhāgādikā matā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1104"
      },
      "."
    ],
    "innerText": "1104."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Visesākāramattāpi, atthantarapakappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Ākārapaññatti"
      },
      " nāma, viññattilahutādikā."
    ],
    "innerText": "Ākārapaññatti nāma, viññattilahutādikā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1105"
      },
      "."
    ],
    "innerText": "1105."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Taṃ taṃ kāraṇamāgamma, tathā vohārakappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Vohārapaññatti"
      },
      " nāma, kathināpattiādikā."
    ],
    "innerText": "Vohārapaññatti nāma, kathināpattiādikā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1106"
      },
      "."
    ],
    "innerText": "1106."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Bālo yo so ca me attā,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "So bhavissāmi maṃ ca tu;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Nicco dhuvo sassatoti-"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Ādikā pana sabbathā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1107"
      },
      "."
    ],
    "innerText": "1107."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tabbohāranimittānaṃ, abhāvepi pavattito;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Abhinivesapaññatti,"
      },
      " nāma titthiyakappitā."
    ],
    "innerText": "Abhinivesapaññatti, nāma titthiyakappitā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1108"
      },
      "."
    ],
    "innerText": "1108."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Iccevaṃ lokasāsanatitthāyatanakappitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Santānamuttasaṅketasiddhā atthāpi pañcadhā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1109"
      },
      "."
    ],
    "innerText": "1109."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Saṅkānavuttisantānamuttabhedavasā dvidhā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Atthapaññatti nāmāyaṃ, dasadhā paridīpitā."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1110"
      },
      "."
    ],
    "innerText": "1110."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Iti vuttappakāresu, paññattatthesu paṇḍitā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Paññattimattaṃ sandhāya, voharanti yathākathaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1111"
      },
      "."
    ],
    "innerText": "1111."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Tadaññe pana bālā ca, titthiyāpi akovidā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Paññattimatidhāvitvā, gaṇhanti paramatthato."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1112"
      },
      "."
    ],
    "innerText": "1112."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Te tathā gahitākārā, aññāṇagahitā janā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Micchattābhiniviṭṭhā ca, vaḍḍhanti bhavabandhanaṃ."
  },
  {
    "tagName": "p",
    "attributes": {
      "name": "class",
      "value": "hangnum"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1113"
      },
      "."
    ],
    "innerText": "1113."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      " Duvidhesupi ",
      " atthesu, tasmā paṇḍitajātiko;"
    ],
    "innerText": "Duvidhesupi atthesu, tasmā paṇḍitajātiko;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Paramatthapaññattīsu, vibhāgamiti lakkhayeti."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Iti paññattivibhāge atthapaññattikathā niṭṭhitā."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Aṭṭhavīsatimo paricchedo."
  }
]