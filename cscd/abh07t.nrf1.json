[
  {
    "tagName": "p",
    "attributes": {
      "name": "class",
      "value": "chapter"
    },
    "innerText": "2. Cetasikaparicchedo"
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Sampayogalakkhaṇaṃ"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1"
      },
      ". Ekuppādanirodhā ",
      " ca, ekālambaṇavatthukā."
    ],
    "innerText": "1. Ekuppādanirodhā ca, ekālambaṇavatthukā."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Cetoyuttā dvipaññāsa, dhammā cetasikā matā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Aññasamānacetasikaṃ"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "2"
      },
      ". Kathaṃ? Phasso vedanā saññā cetanā ekaggatā jīvitindriyaṃ manasikāro ceti sattime cetasikā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "sabbacittasādhāraṇā"
      },
      " nāma."
    ],
    "innerText": "2. Kathaṃ? Phasso vedanā saññā cetanā ekaggatā jīvitindriyaṃ manasikāro ceti sattime cetasikā sabbacittasādhāraṇā nāma."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "3"
      },
      ". Vitakko ",
      " vicāro adhimokkho vīriyaṃ pīti chando cāti cha ime cetasikā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "pakiṇṇakā"
      },
      " nāma."
    ],
    "innerText": "3. Vitakko vicāro adhimokkho vīriyaṃ pīti chando cāti cha ime cetasikā pakiṇṇakā nāma."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "4"
      },
      ". Evamete terasa cetasikā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "aññasamānā"
      },
      "ti veditabbā."
    ],
    "innerText": "4. Evamete terasa cetasikā aññasamānāti veditabbā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Akusalacetasikaṃ"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "5"
      },
      ". Moho ahirikaṃ anottappaṃ uddhaccaṃ lobho diṭṭhi māno doso issā macchariyaṃ kukkuccaṃ thinaṃ middhaṃ vicikicchā ceti cuddasime cetasikā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "akusalā"
      },
      " nāma."
    ],
    "innerText": "5. Moho ahirikaṃ anottappaṃ uddhaccaṃ lobho diṭṭhi māno doso issā macchariyaṃ kukkuccaṃ thinaṃ middhaṃ vicikicchā ceti cuddasime cetasikā akusalā nāma."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Sobhanacetasikaṃ"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "6"
      },
      ". Saddhā sati hirī ottappaṃ alobho adoso tatramajjhattatā kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā ",
      " cittapāguññatā kāyujukatā cittujukatā ceti ekūnavīsatime cetasikā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "sobhanasādhāraṇā"
      },
      " nāma."
    ],
    "innerText": "6. Saddhā sati hirī ottappaṃ alobho adoso tatramajjhattatā kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā ceti ekūnavīsatime cetasikā sobhanasādhāraṇā nāma."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "7"
      },
      ". Sammāvācā sammākammanto sammāājīvo ceti tisso ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "viratiyo"
      },
      " nāma."
    ],
    "innerText": "7. Sammāvācā sammākammanto sammāājīvo ceti tisso viratiyo nāma."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "8"
      },
      ". Karuṇā muditā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "appamaññāyo"
      },
      " nāmāti sabbathāpi paññindriyena saddhiṃ pañcavīsatime cetasikā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "sobhanā"
      },
      "ti veditabbā."
    ],
    "innerText": "8. Karuṇā muditā appamaññāyo nāmāti sabbathāpi paññindriyena saddhiṃ pañcavīsatime cetasikā sobhanāti veditabbā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "9"
      },
      ". Ettāvatā ca –"
    ],
    "innerText": "9. Ettāvatā ca –"
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Terasaññasamānā ca, cuddasākusalā tathā;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sobhanā pañcavīsāti, dvipaññāsa pavuccare."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Sampayoganayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "10"
      },
      ". Tesaṃ ",
      " cittāviyuttānaṃ, yathāyogamito paraṃ."
    ],
    "innerText": "10. Tesaṃ cittāviyuttānaṃ, yathāyogamito paraṃ."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Cittuppādesu paccekaṃ, sampayogo pavuccati."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "11"
      },
      ". Satta sabbattha yujjanti, yathāyogaṃ pakiṇṇakā."
    ],
    "innerText": "11. Satta sabbattha yujjanti, yathāyogaṃ pakiṇṇakā."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Cuddasākusalesveva, sobhanesveva sobhanā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Aññasamānacetasikasampayoganayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "12"
      },
      ". Kathaṃ? ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Sabbacittasādhāraṇā"
      },
      " tāva sattime cetasikā sabbesupi ekūnanavuticittuppādesu labbhanti."
    ],
    "innerText": "12. Kathaṃ? Sabbacittasādhāraṇā tāva sattime cetasikā sabbesupi ekūnanavuticittuppādesu labbhanti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "13"
      },
      ".",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Pakiṇṇakesu"
      },
      " pana vitakko tāva dvipañcaviññāṇavajjitakāmāvacaracittesu ceva ekādasasu paṭhamajjhānacittesu ceti pañcapaññāsacittesu uppajjati."
    ],
    "innerText": "13.Pakiṇṇakesu pana vitakko tāva dvipañcaviññāṇavajjitakāmāvacaracittesu ceva ekādasasu paṭhamajjhānacittesu ceti pañcapaññāsacittesu uppajjati."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "14"
      },
      ". Vicāro ",
      " pana tesu ceva ekādasasu dutiyajjhānacittesu cāti chasaṭṭhicittesu."
    ],
    "innerText": "14. Vicāro pana tesu ceva ekādasasu dutiyajjhānacittesu cāti chasaṭṭhicittesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "15"
      },
      ". Adhimokkho dvipañcaviññāṇavicikicchāsahagatavajjitacittesu."
    ],
    "innerText": "15. Adhimokkho dvipañcaviññāṇavicikicchāsahagatavajjitacittesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "16"
      },
      ". Vīriyaṃ pañcadvārāvajjanadvipañcaviññāṇasampaṭicchanasantīraṇavajjitacittesu."
    ],
    "innerText": "16. Vīriyaṃ pañcadvārāvajjanadvipañcaviññāṇasampaṭicchanasantīraṇavajjitacittesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "17"
      },
      ". Pīti domanassupekkhāsahagatakāyaviññāṇacatutthajjhānavajjitacittesu."
    ],
    "innerText": "17. Pīti domanassupekkhāsahagatakāyaviññāṇacatutthajjhānavajjitacittesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "18"
      },
      ". Chando ahetukamomūhavajjitacittesūti."
    ],
    "innerText": "18. Chando ahetukamomūhavajjitacittesūti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "19"
      },
      ". Te pana cittuppādā yathākkamaṃ –"
    ],
    "innerText": "19. Te pana cittuppādā yathākkamaṃ –"
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Chasaṭṭhi pañcapaññāsa, ekādasa ca soḷasa;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sattati vīsati ceva, pakiṇṇakavivajjitā."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      "Pañcapaññāsa ",
      " chasaṭṭhiṭṭhasattati tisattati;"
    ],
    "innerText": "Pañcapaññāsa chasaṭṭhiṭṭhasattati tisattati;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Ekapaññāsa cekūnasattati sapakiṇṇakā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Akusalacetasikasampayoganayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "20"
      },
      ".",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Akusalesu"
      },
      " pana moho ahirikaṃ anottappaṃ uddhaccañcāti cattārome cetasikā sabbākusalasādhāraṇā nāma, sabbesupi dvādasā kusalesu labbhanti."
    ],
    "innerText": "20.Akusalesu pana moho ahirikaṃ anottappaṃ uddhaccañcāti cattārome cetasikā sabbākusalasādhāraṇā nāma, sabbesupi dvādasā kusalesu labbhanti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "21"
      },
      ". Lobho aṭṭhasu lobhasahagatacittesveva labbhati."
    ],
    "innerText": "21. Lobho aṭṭhasu lobhasahagatacittesveva labbhati."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "22"
      },
      ". Diṭṭhi catūsu diṭṭhigatasampayuttesu."
    ],
    "innerText": "22. Diṭṭhi catūsu diṭṭhigatasampayuttesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "23"
      },
      ". Māno catūsu diṭṭhigatavippayuttesu."
    ],
    "innerText": "23. Māno catūsu diṭṭhigatavippayuttesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "24"
      },
      ". Doso ",
      " issā macchariyaṃ kukkuccañcāti dvīsu paṭighasampayuttacittesu."
    ],
    "innerText": "24. Doso issā macchariyaṃ kukkuccañcāti dvīsu paṭighasampayuttacittesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "25"
      },
      ". Thinamiddhaṃ pañcasu sasaṅkhārikacittesu."
    ],
    "innerText": "25. Thinamiddhaṃ pañcasu sasaṅkhārikacittesu."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "26"
      },
      ". Vicikicchā vicikicchāsahagatacitteyevāti."
    ],
    "innerText": "26. Vicikicchā vicikicchāsahagatacitteyevāti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "27"
      },
      ". Sabbāpuññesu cattāro,"
    ],
    "innerText": "27. Sabbāpuññesu cattāro,"
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Lobhamūle tayo gatā;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Dosamūlesu cattāro,"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sasaṅkhāre dvayaṃ tathā."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Vicikicchā vicikicchā-citte cāti catuddasa;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Dvādasākulesveva, sampayujjanti pañcadhā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Sobhanacetasikasampayoganayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "28"
      },
      ".",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Sobhanesu"
      },
      " pana sobhanasādhāraṇā tāva ekūnavīsatime cetasikā sabbesupi ekūnasaṭṭhisobhanacittesu saṃvijjanti."
    ],
    "innerText": "28.Sobhanesu pana sobhanasādhāraṇā tāva ekūnavīsatime cetasikā sabbesupi ekūnasaṭṭhisobhanacittesu saṃvijjanti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "29"
      },
      ". Viratiyo ",
      " pana tissopi lokuttaracittesu sabbathāpi niyatā ekatova labbhanti, lokiyesu pana kāmāvacarakusalesveva kadāci sandissanti visuṃ visuṃ."
    ],
    "innerText": "29. Viratiyo pana tissopi lokuttaracittesu sabbathāpi niyatā ekatova labbhanti, lokiyesu pana kāmāvacarakusalesveva kadāci sandissanti visuṃ visuṃ."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "30"
      },
      ". Appamaññāyo pana dvādasasu pañcamajjhānavajjitamahaggatacittesu ceva kāmāvacarakusalesu ca sahetukakāmāvacarakiriyacittesu cāti aṭṭhavīsaticittesveva kadāci nānā hutvā jāyanti, upekkhāsahagatesu panettha karuṇāmuditā na santīti keci vadanti."
    ],
    "innerText": "30. Appamaññāyo pana dvādasasu pañcamajjhānavajjitamahaggatacittesu ceva kāmāvacarakusalesu ca sahetukakāmāvacarakiriyacittesu cāti aṭṭhavīsaticittesveva kadāci nānā hutvā jāyanti, upekkhāsahagatesu panettha karuṇāmuditā na santīti keci vadanti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "31"
      },
      ". Paññā pana dvādasasu ñāṇasampayuttakāmāvacaracittesu ceva sabbesupi pañcatiṃsamahaggatalokuttaracittesu cāti sattacattālīsacittesu sampayogaṃ gacchatīti."
    ],
    "innerText": "31. Paññā pana dvādasasu ñāṇasampayuttakāmāvacaracittesu ceva sabbesupi pañcatiṃsamahaggatalokuttaracittesu cāti sattacattālīsacittesu sampayogaṃ gacchatīti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "32"
      },
      ". Ekūnavīsati ",
      " dhammā, jāyantekūnasaṭṭhisu."
    ],
    "innerText": "32. Ekūnavīsati dhammā, jāyantekūnasaṭṭhisu."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tayo soḷasacittesu, aṭṭhavīsatiyaṃ dvayaṃ."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Paññā pakāsitā, sattacattālīsavidhesupi;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sampayuttā catudhevaṃ, sobhanesveva sobhanā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "33"
      },
      ". Issāmaccherakukkucca-viratikaruṇādayo."
    ],
    "innerText": "33. Issāmaccherakukkucca-viratikaruṇādayo."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Nānā kadāci māno ca, thina middhaṃ tathā saha."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "34"
      },
      ". Yathāvuttānusārena, sesā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "niyatayogino"
      },
      "."
    ],
    "innerText": "34. Yathāvuttānusārena, sesā niyatayogino."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Saṅgahañca"
      },
      " pavakkhāmi, tesaṃ dāni yathārahaṃ."
    ],
    "innerText": "Saṅgahañca pavakkhāmi, tesaṃ dāni yathārahaṃ."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Saṅgahanayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "35"
      },
      ". Chattiṃsānuttare dhammā, pañcatiṃsa mahaggate."
    ],
    "innerText": "35. Chattiṃsānuttare dhammā, pañcatiṃsa mahaggate."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Aṭṭhatiṃsāpi labbhanti, kāmāvacarasobhane."
  },
  {
    "tagName": "p",
    "attributes": {
      "name": "class",
      "value": "gatha1"
    },
    "innerText": "Sattavīsatipuññamhi, dvādasāhetuketi ca;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Yathāsambhavayogena, pañcadhā tattha saṅgaho."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Lokuttaracittasaṅgahanayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "36"
      },
      ". Kathaṃ ",
      "? ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Lokuttaresu"
      },
      " tāva aṭṭhasu paṭhamajjhānikacittesu aññasamānā terasa cetasikā, appamaññāvajjitā tevīsati sobhanacetasikā ceti chattiṃsa dhammā saṅgahaṃ gacchanti, tathā dutiyajjhānikacittesu vitakkavajjā, tatiyajjhānikacittesu vitakkavicāravajjā, catutthajjhānikacittesu vitakkavicārapītivajjā, pañcamajjhānikacittesupi upekkhāsahagatā te eva saṅgayhantīti sabbathāpi aṭṭhasu lokuttaracittesu pañcakajjhānavasena pañcadhāva saṅgaho hotīti."
    ],
    "innerText": "36. Kathaṃ ? Lokuttaresu tāva aṭṭhasu paṭhamajjhānikacittesu aññasamānā terasa cetasikā, appamaññāvajjitā tevīsati sobhanacetasikā ceti chattiṃsa dhammā saṅgahaṃ gacchanti, tathā dutiyajjhānikacittesu vitakkavajjā, tatiyajjhānikacittesu vitakkavicāravajjā, catutthajjhānikacittesu vitakkavicārapītivajjā, pañcamajjhānikacittesupi upekkhāsahagatā te eva saṅgayhantīti sabbathāpi aṭṭhasu lokuttaracittesu pañcakajjhānavasena pañcadhāva saṅgaho hotīti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "37"
      },
      ". Chattiṃsa ",
      " pañcatiṃsa ca, catuttiṃsa yathākkamaṃ."
    ],
    "innerText": "37. Chattiṃsa pañcatiṃsa ca, catuttiṃsa yathākkamaṃ."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Tettiṃsadvayamiccevaṃ, pañcadhānuttare ṭhitā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Mahaggatacittasaṅgahanayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "38"
      },
      ".",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Mahaggatesu"
      },
      " pana tīsu paṭhamajjhānikacittesu tāva aññasamānā terasa cetasikā, viratittayavajjitā dvāvīsati sobhanacetasikā ceti pañcatiṃsa dhammā saṅgahaṃ gacchanti, karuṇāmuditā panettha paccekameva yojetabbā, tathā dutiyajjhānikacittesu vitakkavajjā, tatiyajjhānikacittesu vitakkavicāravajjā, catutthajjhānikacittesu vitakkavicārapītivajjā, pañcamajjhānikacittesu pana pannarasasu appamaññāyo na labbhantīti sabbathāpi sattavīsatimahaggatacittesu pañcakajjhānavasena pañcadhāva saṅgaho hotīti."
    ],
    "innerText": "38.Mahaggatesu pana tīsu paṭhamajjhānikacittesu tāva aññasamānā terasa cetasikā, viratittayavajjitā dvāvīsati sobhanacetasikā ceti pañcatiṃsa dhammā saṅgahaṃ gacchanti, karuṇāmuditā panettha paccekameva yojetabbā, tathā dutiyajjhānikacittesu vitakkavajjā, tatiyajjhānikacittesu vitakkavicāravajjā, catutthajjhānikacittesu vitakkavicārapītivajjā, pañcamajjhānikacittesu pana pannarasasu appamaññāyo na labbhantīti sabbathāpi sattavīsatimahaggatacittesu pañcakajjhānavasena pañcadhāva saṅgaho hotīti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "39"
      },
      ". Pañcatiṃsa catuttiṃsa, tettiṃsa ca yathākkamaṃ."
    ],
    "innerText": "39. Pañcatiṃsa catuttiṃsa, tettiṃsa ca yathākkamaṃ."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Bāttiṃsa ceva tiṃseti, pañcadhāva mahaggate."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Kāmāvacarasobhanacittasaṅgahanayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "40"
      },
      ".",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Kāmāvacarasobhanesu"
      },
      " pana kusalesu tāva paṭhamadvaye aññasamānā terasa cetasikā, pañcavīsati sobhanacetasikā ",
      " ceti aṭṭhatiṃsa dhammā saṅgahaṃ gacchanti, appamaññāviratiyo panettha pañcapi paccekameva yojetabbā, tathā dutiyadvaye ñāṇavajjitā, tatiyadvaye ñāṇasampayuttā pītivajjitā, catutthadvaye ñāṇapītivajjitā te eva saṅgayhanti. Kiriyacittesupi virativajjitā tatheva catūsupi dukesu catudhāva saṅgayhanti. Tathā vipākesu ca appamaññāvirativajjitā te eva saṅgayhantīti sabbathāpi catuvīsatikāmāvacarasobhanacittesu dukavasena dvādasadhāva saṅgaho hotīti."
    ],
    "innerText": "40.Kāmāvacarasobhanesu pana kusalesu tāva paṭhamadvaye aññasamānā terasa cetasikā, pañcavīsati sobhanacetasikā ceti aṭṭhatiṃsa dhammā saṅgahaṃ gacchanti, appamaññāviratiyo panettha pañcapi paccekameva yojetabbā, tathā dutiyadvaye ñāṇavajjitā, tatiyadvaye ñāṇasampayuttā pītivajjitā, catutthadvaye ñāṇapītivajjitā te eva saṅgayhanti. Kiriyacittesupi virativajjitā tatheva catūsupi dukesu catudhāva saṅgayhanti. Tathā vipākesu ca appamaññāvirativajjitā te eva saṅgayhantīti sabbathāpi catuvīsatikāmāvacarasobhanacittesu dukavasena dvādasadhāva saṅgaho hotīti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "41"
      },
      ". Aṭṭhatiṃsa sattatiṃsa, dvayaṃ chattiṃsakaṃ subhe."
    ],
    "innerText": "41. Aṭṭhatiṃsa sattatiṃsa, dvayaṃ chattiṃsakaṃ subhe."
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Pañcatiṃsa catuttiṃsa, dvayaṃ tettiṃsakaṃ kriye;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Tettiṃsa pāke bāttiṃsa, dvayekatiṃsakaṃ bhave;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sahetukāmāvacarapuñña-pākakriyāmane."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "42"
      },
      ". Navijjantettha ",
      " viratī, kriyesu ca mahaggate."
    ],
    "innerText": "42. Navijjantettha viratī, kriyesu ca mahaggate."
  },
  {
    "tagName": "p",
    "attributes": {
      "name": "class",
      "value": "gatha2"
    },
    "innerText": "Anuttare appamaññā, kāmapāke dvayaṃ tathā;"
  },
  {
    "tagName": "p",
    "attributes": {
      "name": "class",
      "value": "gatha3"
    },
    "innerText": "Anuttare jhānadhammā, appamaññā ca majjhime;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Viratī ñāṇapītī ca, parittesu visesakā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Akusalacittasaṅgahanayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "43"
      },
      ".",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Akusalesu"
      },
      " pana lobhamūlesu tāva paṭhame asaṅkhārike aññasamānā terasa cetasikā, akusalasādhāraṇā cattāro cāti sattarasa lobhadiṭṭhīhi saddhiṃ ekūnavīsati dhammā saṅgahaṃ gacchanti."
    ],
    "innerText": "43.Akusalesu pana lobhamūlesu tāva paṭhame asaṅkhārike aññasamānā terasa cetasikā, akusalasādhāraṇā cattāro cāti sattarasa lobhadiṭṭhīhi saddhiṃ ekūnavīsati dhammā saṅgahaṃ gacchanti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "44"
      },
      ". Tatheva dutiye asaṅkhārike lobhamānena."
    ],
    "innerText": "44. Tatheva dutiye asaṅkhārike lobhamānena."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "45"
      },
      ". Tatiye tatheva pītivajjitā lobhadiṭṭhīhi saha aṭṭhārasa."
    ],
    "innerText": "45. Tatiye tatheva pītivajjitā lobhadiṭṭhīhi saha aṭṭhārasa."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "46"
      },
      ". Catutthe ",
      " tatheva lobhamānena."
    ],
    "innerText": "46. Catutthe tatheva lobhamānena."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "47"
      },
      ". Pañcame pana paṭighasampayutte asaṅkhārike doso issā macchariyaṃ kukkuccañcāti catūhi saddhiṃ pītivajjitā te eva vīsati dhammā saṅgayhanti, issāmacchariyakukkuccāni panettha paccekameva yojetabbāni."
    ],
    "innerText": "47. Pañcame pana paṭighasampayutte asaṅkhārike doso issā macchariyaṃ kukkuccañcāti catūhi saddhiṃ pītivajjitā te eva vīsati dhammā saṅgayhanti, issāmacchariyakukkuccāni panettha paccekameva yojetabbāni."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "48"
      },
      ". Sasaṅkhārikapañcakepi tatheva thinamiddhena visesetvā yojetabbā."
    ],
    "innerText": "48. Sasaṅkhārikapañcakepi tatheva thinamiddhena visesetvā yojetabbā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "49"
      },
      ". Chandapītivajjitā pana aññasamānā ekādasa, akusalasādhāraṇā cattāro cāti pannarasa dhammā uddhaccasahagate sampayujjanti."
    ],
    "innerText": "49. Chandapītivajjitā pana aññasamānā ekādasa, akusalasādhāraṇā cattāro cāti pannarasa dhammā uddhaccasahagate sampayujjanti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "50"
      },
      ". Vicikicchāsahagatacitte ca adhimokkhavirahitā vicikicchāsahagatā tatheva pannarasa ",
      " dhammā samupalabbhantīti sabbathāpi dvādasākusalacittuppādesu paccekaṃ yojiyamānāpi gaṇanavasena sattadhāva saṅgahitā bhavantīti."
    ],
    "innerText": "50. Vicikicchāsahagatacitte ca adhimokkhavirahitā vicikicchāsahagatā tatheva pannarasa dhammā samupalabbhantīti sabbathāpi dvādasākusalacittuppādesu paccekaṃ yojiyamānāpi gaṇanavasena sattadhāva saṅgahitā bhavantīti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "51"
      },
      ". Ekūnavīsāṭṭhārasa, vīsekavīsa vīsati."
    ],
    "innerText": "51. Ekūnavīsāṭṭhārasa, vīsekavīsa vīsati."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Dvāvīsa pannaraseti, sattadhā kusaleṭhitā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "52"
      },
      ". Sādhāraṇā ca cattāro, samānā ca dasāpare."
    ],
    "innerText": "52. Sādhāraṇā ca cattāro, samānā ca dasāpare."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "children": [
      "Cuddasete pavuccanti, ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "sabbākusalayogino"
      },
      "."
    ],
    "innerText": "Cuddasete pavuccanti, sabbākusalayogino."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "Ahetukacittasaṅgahanayo"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "53"
      },
      ".",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Ahetukesu"
      },
      " pana hasanacitte tāva chandavajjitā aññasamānā dvādasa dhammā saṅgahaṃ gacchanti."
    ],
    "innerText": "53.Ahetukesu pana hasanacitte tāva chandavajjitā aññasamānā dvādasa dhammā saṅgahaṃ gacchanti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "54"
      },
      ". Tathā voṭṭhabbane chandapītivajjitā."
    ],
    "innerText": "54. Tathā voṭṭhabbane chandapītivajjitā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "55"
      },
      ". Sukhasantīraṇe chandavīriyavajjitā."
    ],
    "innerText": "55. Sukhasantīraṇe chandavīriyavajjitā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "56"
      },
      ". Manodhātuttikāhetukapaṭisandhiyugaḷe chandapītivīriyavajjitā."
    ],
    "innerText": "56. Manodhātuttikāhetukapaṭisandhiyugaḷe chandapītivīriyavajjitā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "57"
      },
      ". Dvipañcaviññāṇe ",
      " pakiṇṇakavajjitā teyeva saṅgayhantīti sabbathāpi aṭṭhārasasu ahetukesu gaṇanavasena catudhāva saṅgaho hotīti."
    ],
    "innerText": "57. Dvipañcaviññāṇe pakiṇṇakavajjitā teyeva saṅgayhantīti sabbathāpi aṭṭhārasasu ahetukesu gaṇanavasena catudhāva saṅgaho hotīti."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "58"
      },
      ". Dvādasekādasa dasa, satta cāti catubbidho."
    ],
    "innerText": "58. Dvādasekādasa dasa, satta cāti catubbidho."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Aṭṭhārasāhetukesu, cittuppādesu saṅgaho."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "59"
      },
      ". Ahetukesu sabbattha, satta sesā yathārahaṃ."
    ],
    "innerText": "59. Ahetukesu sabbattha, satta sesā yathārahaṃ."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Iti vitthārato vutto, tettiṃsavidhasaṅgaho."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "60"
      },
      ". Itthaṃ ",
      " cittāviyuttānaṃ, sampayogañca saṅgahaṃ."
    ],
    "innerText": "60. Itthaṃ cittāviyuttānaṃ, sampayogañca saṅgahaṃ."
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Ñatvā bhedaṃ yathāyogaṃ, cittena samamuddise."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Iti abhidhammatthasaṅgahe cetasikasaṅgahavibhāgo nāma"
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Dutiyo paricchedo."
  }
]