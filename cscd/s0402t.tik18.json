[
  {
    "tagName": "p",
    "attributes": {
      "name": "class",
      "value": "chapter"
    },
    "innerText": "1. Bālavaggo"
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "1. Bhayasuttavaṇṇanā"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "1"
      },
      ". Tikanipātassa ",
      " paṭhame ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "bhaya"
      },
      "nti bhīti cetaso byadhoti āha ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘cittutrāso’’"
      },
      "ti. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Upaddavo"
      },
      "ti antarāyo. Tassa pana vikkhepakāraṇattā vuttaṃ ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘anekaggatākāro’’"
      },
      "ti. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Upasaggo"
      },
      "ti upasajjanaṃ, devatopapīḷādinā appaṭikāravighātāpatti. Sā pana yasmā paṭikārābhāvena vihaññamānassa kiñci kātuṃ asamatthassa osīdanakāraṇaṃ, tasmā vuttaṃ ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘tattha tattha lagganākāro’’"
      },
      "ti. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Yathāvutte divase anāgacchantesū"
      },
      "ti vañcetvā āgantuṃ niyamitadivase anāgacchantesu. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Dvāre aggiṃ datvā"
      },
      "ti bahi anikkhamanatthāya dvāre aggiṃ datvā."
    ],
    "innerText": "1. Tikanipātassa paṭhame bhayanti bhīti cetaso byadhoti āha ‘‘cittutrāso’’ti. Upaddavoti antarāyo. Tassa pana vikkhepakāraṇattā vuttaṃ ‘‘anekaggatākāro’’ti. Upasaggoti upasajjanaṃ, devatopapīḷādinā appaṭikāravighātāpatti. Sā pana yasmā paṭikārābhāvena vihaññamānassa kiñci kātuṃ asamatthassa osīdanakāraṇaṃ, tasmā vuttaṃ ‘‘tattha tattha lagganākāro’’ti. Yathāvutte divase anāgacchantesūti vañcetvā āgantuṃ niyamitadivase anāgacchantesu. Dvāre aggiṃ datvāti bahi anikkhamanatthāya dvāre aggiṃ datvā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Naḷehi"
      },
      {
        "tagName": "span",
        "attributes": {
          "name": "class",
          "value": "bld"
        },
        "innerText": "channapaṭicchannā"
      },
      "ti naḷehi tiṇacchadanasaṅkhepena upari chādetvā tehiyeva dārukuṭikaniyāmena paritopi chāditā. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Eseva nayo"
      },
      "ti iminā tiṇehi channataṃ sesasambhārānaṃ rukkhamayatañca atidisati."
    ],
    "innerText": "Naḷehichannapaṭicchannāti naḷehi tiṇacchadanasaṅkhepena upari chādetvā tehiyeva dārukuṭikaniyāmena paritopi chāditā. Eseva nayoti iminā tiṇehi channataṃ sesasambhārānaṃ rukkhamayatañca atidisati."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Vidhavaputte"
      },
      "ti antabhāvopalakkhaṇaṃ. Te hi nippitikā avinītā asaṃyatā yaṃ kiñci kārino. Sesamettha uttānameva."
    ],
    "innerText": "Vidhavaputteti antabhāvopalakkhaṇaṃ. Te hi nippitikā avinītā asaṃyatā yaṃ kiñci kārino. Sesamettha uttānameva."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Bhayasuttavaṇṇanā niṭṭhitā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "2. Lakkhaṇasuttavaṇṇanā"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "2"
      },
      ". Dutiye lakkhīyati bālo ayanti ñāyati etenāti lakkhaṇaṃ, kammaṃ lakkhaṇametassāti ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "kammalakkhaṇo"
      },
      "ti āha ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘kāyadvārādipavattaṃ kamma’’"
      },
      "ntiādi. Apadīyanti dosā etena rakkhīyanti, lūyanti chijjanti vāti apadānaṃ, sattānaṃ sammā, micchā vā pavattappayogo. Tena sobhatīti ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "apadānasobhanī"
      },
      ". Tenāha ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘paññā nāmā’’"
      },
      "tiādi. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Attano caritenevā"
      },
      "ti attano cariyāya eva. Sesamettha uttānameva."
    ],
    "innerText": "2. Dutiye lakkhīyati bālo ayanti ñāyati etenāti lakkhaṇaṃ, kammaṃ lakkhaṇametassāti kammalakkhaṇoti āha ‘‘kāyadvārādipavattaṃ kamma’’ntiādi. Apadīyanti dosā etena rakkhīyanti, lūyanti chijjanti vāti apadānaṃ, sattānaṃ sammā, micchā vā pavattappayogo. Tena sobhatīti apadānasobhanī. Tenāha ‘‘paññā nāmā’’tiādi. Attano caritenevāti attano cariyāya eva. Sesamettha uttānameva."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Lakkhaṇasuttavaṇṇanā niṭṭhitā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "3-4. Cintīsuttādivaṇṇanā"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "3-4"
      },
      ". Tatiye ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "etehī"
      },
      "ti duccintitacintitādīhi. Etena lakkhaṇasaddassa saraṇatthatamāha. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Tānevā"
      },
      "ti lakkhaṇāni eva. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Assā"
      },
      "ti bālassa. Bālo ayanti nimīyati sañjānīyati etehīti ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "bālanimittāni"
      },
      ". Apadānaṃ vuccati, vikhyātaṃ kammaṃ, duccintitacintitādīni ca bāle vikhyātāni asādhāraṇabhāvena. Tasmā ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘bālassa apadānānī’’"
      },
      "ti. Abhijjhādīhi duṭṭhaṃ dūsitaṃ cintitaṃ duccintitaṃ, taṃ cintetīti ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "duccintitacintī"
      },
      ". Lobhādīhi duṭṭhaṃ bhāsitaṃ musāvādādiṃ bhāsatīti ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "dubbhāsitabhāsī"
      },
      ". Tesaṃyeva vasena kattabbato dukkaṭakammaṃ pāṇātipātādiṃ karotīti ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "dukkaṭakammakārī"
      },
      ". Tenāha ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘cintayanto’’"
      },
      "tiādi. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Vuttānusārenā"
      },
      "ti ‘‘bālo aya’’ntiādinā vuttassa atthavacanassa ‘‘paṇḍito ayanti etehi lakkhīyatī’’tiādinā anussaraṇena. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Manosucaritādīnaṃ vasenā"
      },
      "ti ‘‘cintayanto anabhijjhābyāpādasammādassanavasena ",
      " sucintitameva cintetī’’tiādinā manosucaritādīnaṃ tiṇṇaṃ sucaritānaṃ vasena yojetabbāni. Catutthaṃ vuttanayattā uttānatthameva."
    ],
    "innerText": "3-4. Tatiye etehīti duccintitacintitādīhi. Etena lakkhaṇasaddassa saraṇatthatamāha. Tānevāti lakkhaṇāni eva. Assāti bālassa. Bālo ayanti nimīyati sañjānīyati etehīti bālanimittāni. Apadānaṃ vuccati, vikhyātaṃ kammaṃ, duccintitacintitādīni ca bāle vikhyātāni asādhāraṇabhāvena. Tasmā ‘‘bālassa apadānānī’’ti. Abhijjhādīhi duṭṭhaṃ dūsitaṃ cintitaṃ duccintitaṃ, taṃ cintetīti duccintitacintī. Lobhādīhi duṭṭhaṃ bhāsitaṃ musāvādādiṃ bhāsatīti dubbhāsitabhāsī. Tesaṃyeva vasena kattabbato dukkaṭakammaṃ pāṇātipātādiṃ karotīti dukkaṭakammakārī. Tenāha ‘‘cintayanto’’tiādi. Vuttānusārenāti ‘‘bālo aya’’ntiādinā vuttassa atthavacanassa ‘‘paṇḍito ayanti etehi lakkhīyatī’’tiādinā anussaraṇena. Manosucaritādīnaṃ vasenāti ‘‘cintayanto anabhijjhābyāpādasammādassanavasena sucintitameva cintetī’’tiādinā manosucaritādīnaṃ tiṇṇaṃ sucaritānaṃ vasena yojetabbāni. Catutthaṃ vuttanayattā uttānatthameva."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Cintīsuttādivaṇṇanā niṭṭhitā."
  },
  {
    "tagName": "p",
    "attributes": {
      "name": "class",
      "value": "subhead"
    },
    "innerText": "5-10. Ayonisosuttādivaṇṇanā"
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "paranum"
        },
        "innerText": "5-10"
      },
      ". Pañcame ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "kati nu kho anussatiṭṭhānānī"
      },
      "tiādi chakke āvi bhavissatīti. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Evaṃ cintita"
      },
      "nti ayoniso cintitaṃ. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Apañhameva pañhanti kathesī"
      },
      "ti apañhameva pañho ayanti maññamāno vissajjesi. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Dasavidhaṃ byañjanabuddhiṃ aparihāpetvā"
      },
      "ti –"
    ],
    "innerText": "5-10. Pañcame kati nu kho anussatiṭṭhānānītiādi chakke āvi bhavissatīti. Evaṃ cintitanti ayoniso cintitaṃ. Apañhameva pañhanti kathesīti apañhameva pañho ayanti maññamāno vissajjesi. Dasavidhaṃ byañjanabuddhiṃ aparihāpetvāti –"
  },
  {
    "tagName": "p",
    "attributes": {
      "name": "class",
      "value": "gatha1"
    },
    "children": [
      "‘‘Sithilaṃ ",
      " dhanitañca dīgharassaṃ, garukaṃ lahukañca niggahītaṃ;"
    ],
    "innerText": "‘‘Sithilaṃ dhanitañca dīgharassaṃ, garukaṃ lahukañca niggahītaṃ;"
  },
  {
    "tagName": "p",
    "attributes": {
      "name": "class",
      "value": "gathalast"
    },
    "innerText": "Sambandhaṃ vavatthitaṃ vimuttaṃ, dasadhā byañjanabuddhiyā pabhedo’’ti. (dī. ni. aṭṭha. 1.190; ma. ni. aṭṭha. 2.291; pari. aṭṭha. 485; vi. saṅga. aṭṭha. 252) –"
  },
  {
    "tagName": "p",
    "attributes": {
      "name": "class",
      "value": "unindented"
    },
    "innerText": "Evaṃ vuttaṃ dasavidhaṃ byañjanabuddhiṃ aparihāpetvā."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      "Tattha ṭhānakaraṇāni sithilāni katvā uccāretabbaṃ akkharaṃ ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "sithilaṃ,"
      },
      " tāniyeva dhanitāni asithilāni katvā uccāretabbaṃ akkharaṃ ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "dhanitaṃ"
      },
      ". Dvimattakālaṃ ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "dīghaṃ,"
      },
      " ekamattakālaṃ ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "rassaṃ. Garuka"
      },
      "nti dīghameva, yaṃ vā ‘‘āyasmato buddharakkhitattherassā’’ti saṃyogaparaṃ katvā vuccati, ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "lahuka"
      },
      "nti rassameva, yaṃ vā ‘‘āyasmato buddharakkhitatherassā’’ti evaṃ visaṃyogaparaṃ katvā vuccati. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Niggahīta"
      },
      "nti yaṃ karaṇāni niggahetvā avissajjetvā avivaṭena mukhena sānunāsikaṃ katvā vattabbaṃ. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Sambandha"
      },
      "nti yaṃ parapadena sambandhitvā ‘‘tuṇhassā’’ti vuccati. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Vavatthita"
      },
      "nti yaṃ parapadena asambandhaṃ katvā vicchinditvā ‘‘tuṇhī assā’’ti vuccati. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Vimutta"
      },
      "nti yaṃ karaṇāni aniggahetvā vissajjetvā vivaṭena mukhena sānunāsikaṃ akatvā vuccati. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "Dasadhā byañjanabuddhiyā pabhedo"
      },
      "ti evaṃ sithilādivasena byañjanabuddhiyā akkharuppādakacittassa dasappakārena pabhedo. Sabbāni hi akkharāni cittasamuṭṭhānāni yathādhippetatthabyañjanato byañjanāni ca."
    ],
    "innerText": "Tattha ṭhānakaraṇāni sithilāni katvā uccāretabbaṃ akkharaṃ sithilaṃ, tāniyeva dhanitāni asithilāni katvā uccāretabbaṃ akkharaṃ dhanitaṃ. Dvimattakālaṃ dīghaṃ, ekamattakālaṃ rassaṃ. Garukanti dīghameva, yaṃ vā ‘‘āyasmato buddharakkhitattherassā’’ti saṃyogaparaṃ katvā vuccati, lahukanti rassameva, yaṃ vā ‘‘āyasmato buddharakkhitatherassā’’ti evaṃ visaṃyogaparaṃ katvā vuccati. Niggahītanti yaṃ karaṇāni niggahetvā avissajjetvā avivaṭena mukhena sānunāsikaṃ katvā vattabbaṃ. Sambandhanti yaṃ parapadena sambandhitvā ‘‘tuṇhassā’’ti vuccati. Vavatthitanti yaṃ parapadena asambandhaṃ katvā vicchinditvā ‘‘tuṇhī assā’’ti vuccati. Vimuttanti yaṃ karaṇāni aniggahetvā vissajjetvā vivaṭena mukhena sānunāsikaṃ akatvā vuccati. Dasadhā byañjanabuddhiyā pabhedoti evaṃ sithilādivasena byañjanabuddhiyā akkharuppādakacittassa dasappakārena pabhedo. Sabbāni hi akkharāni cittasamuṭṭhānāni yathādhippetatthabyañjanato byañjanāni ca."
  },
  {
    "tagName": "p",
    "attributes": {
      "name": "class",
      "value": "bodytext"
    },
    "children": [
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘Aṭṭhānaṃ"
      },
      {
        "tagName": "span",
        "attributes": {
          "name": "class",
          "value": "bld"
        },
        "innerText": "kho etaṃ, āvuso sāriputtā’’"
      },
      "tiādi pañcake āvi bhavissati. ",
      {
        "tagName": "span",
        "attributes": {
          "name": "class",
          "value": "bld"
        },
        "innerText": "‘‘Kati nu kho, ānanda, anussatiṭṭhānānī’’"
      },
      "tiādi pana chakke āvi bhavissati. Chaṭṭhādīsu natthi vattabbaṃ."
    ],
    "innerText": "‘‘Aṭṭhānaṃkho etaṃ, āvuso sāriputtā’’tiādi pañcake āvi bhavissati. ‘‘Kati nu kho, ānanda, anussatiṭṭhānānī’’tiādi pana chakke āvi bhavissati. Chaṭṭhādīsu natthi vattabbaṃ."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Ayonisosuttādivaṇṇanā niṭṭhitā."
  },
  {
    "tagName": "p",
    "attributes": {
      "name": "class",
      "value": "centered"
    },
    "innerText": "Bālavaggavaṇṇanā niṭṭhitā."
  }
]